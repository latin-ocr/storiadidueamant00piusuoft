132
ceisque amicis usa, nunquam posthac cantare audita est , nun-

quam visa ridere, nullis facetiis, nullo gaudio, nullis unquam
jocis in laetitiam potuit revocari. Quo in statu dum aliquandiu
perseverat, aegritudinem incidit. Et quia cor suum aberat, nul-
laque menti consolatio dari poterat, inter multum plorantis
brachia matris, ac collaclzrymantes etfruscra consolatoriis verbis
utentes necessarios, indignantem animam exalavit.

Eurialus postquam ex oculis nunquam se amplius visuris
abiit, nulli inter eundum locutus, solam in mente Lucretiam
gerebat, et an unquam reverti posset meditabatur. V enitque
tandem ad Caesarem Perusiis manentem, quem deinde Fer-
rariam , Mantuam, Tridentum, Constantiam et Basileam se-
cutus est, ac demum in Ungariam atque Bohemiam. Sed' ut
ipse Caesarem, sic eum Lucretia sequebatur in somnis, nul-
lamque noctem sibi quietam permittebat. Quam ut obiisse ve-
rus amator agnovit, magno dolore permotus lugubrem vestem
recepit, nec consolationem admisit, nisi postquam Caesar ex
ducali sanguine virginem tum , formosam tum castissimam atque
prudentem matrimonio conjunxit.

,Habes amoris exitum , Mariane mi amantissime , non ficti
neque felicis. Quem qui legerint periculum ex aliis jaciant,
quod sibi ex usu fiet. Nec amatorium bibere poculum studeant,

quod longe plus aloes habet quam mellis. Vale.

 

 

