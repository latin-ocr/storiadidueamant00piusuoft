126

crucias. Nec Caesar sic recedet ut non sit reversurus. Ex urbe
postquam revenerimuS, hac iter est nobis in patriam. Quod si
Caesar aliam viam jecerit, me certe si vixero redire videbis.
Negemque mihi superi in patriam reditum, errabundoque si-
milem reddant Ulixi, nisi huc revertar. Respira ergo, mi anime,
sumeque vires. Noli te macerare, quin vive potius laeta. Quod
dicis de raptu, esset milti tum gratum, tum jucundissimum. Nec
mihi major praestari voluptas posset, quam te semper me-
cum habere, ac meo ex arbitrio potiri. Sed consulendum
est magis honori tuo quam cupiditati meae. Exigit namque
sides tua qua me complexa ες, tibi ut consilium fidele prae-
beam, et quod in rem sit tuam. Tu te scis pernobilem esse
et in clara familia nuptam. Nomen lzabes tum pulcherrimae,

tum pudicissimae mulieris. Nec apud Italos solum tua fama

clauditur,· sed et Teutones et Pannonii et Belzemi et omnes '

Septentrionis populi tuum nomen agnoscunt. Quod si ego te
rapiam, (mitto dedecus meum, quod tui causa floccffacerem),
qua ignominia tuos afficeres necessarios? quibus doloribus ma-
trem pungeres? Quid de te diceretur? quis rumor exiret in
orbem? Ecce Lucretiam, quae Bruti conjuge castior, Penelo-
peaeque melior dicebatur, jam moechum sequitur, immemor do-
mus, parentum et patriae. Non Lucretia, sed Ippia est, vel
Jasonem secula Medea. Heu me! quantus maeror haberetur
cum de te talia dici sentirem. Nunc amor noster clam est.
Nemo te non laudat. Rapina turbaret omnia. Nec unquam
tam laudata fuisti, quam tunc vituperaberis. Sed mittamus fa-
mam. Quid, quum amore perfrui nostro non valeremus? Ego
Caesari servio. Is me virum fecit et potentem et divitem; nec
ab eo recedere possum sine mei status ruina. Quod si eum
desererem, non quirem te decenter habere. Si curiam sequerer,

nulla quies esset. Omni die castra movemus. Nusquam Caesari

ἢ

ι

